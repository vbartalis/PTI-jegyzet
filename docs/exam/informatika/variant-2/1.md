---
sidebar_position: 1
---

# 1A. Tétel: Adatbázisrendszerek

## Adatbázis, adatbázisrendszer, adatbázis-kezelő rendszer (DBMS) fogalma és jellemzői.

### Adatbázis

Az adatbázis egy olyan adatgyűjtemény, amely szervezett módon tárolja az adott feladathoz kapcsolódó adatokat, gondoskodik az adatokhoz való hozzáférésről, mindemellett az adatok integritásának megőrzését, és az adatok védelmét biztosítja.

### Adatbázisrendszer

Az adatbázis rendszer magába foglalja az adatbázisokat, a számítógépes erőforrásokat, sőt tágabb értelemben ide vehetjük az adatbázis-adminisztrátorokat, akik azok a személyek, akik az adatbázisok kezelését, tervezését végzik.

### Adatbázis-kezelő rendszer (DBMS)

Az adatbázis-kezelő rendszerek megkönnyítik az adatbázisok kezelését. Feladatuk az adatbázisban lévő adatok rögzítése, tárolása, kezelése.

Adatbázis-kezelő rendszernek nevezik az olyan programrendszereket, melynek feladata az adatbázishoz történő hozzáférések biztosítása és az adatbázis belső karbantartási feladatainak ellátása, azaz:

- Adatbázisok létrehozása
- Adatbázisok tartalmának definiálása
- Adatok tárolása
- Adatok lekérdezése
- Adatok védelme
- Adatok titkosítása
- Hozzáférési jogok kezelése
- Fizikai adatszerkezet szervezése

## Egyed, tulajdonság és kapcsolat fogalma és tulajdonságai.

### Egyed

Egyednek nevezzük azokat a dolgokat, objektumokat, amelyek egymástól jól elkülöníthetők, melyekről adatokat tárolunk és tulajdonságokkal jellemzünk. Egyednek tekintünk például egy személyt.

### Tulajdonság

A tulajdonság, az egyed valamely jellemzője. Az egyed az attribútumok összességével jellemezhető. Egy személy egy jellemzője lehet például a neve.

#### Tulajdonságtípus:

#### Egyedtípus:

### Kapcsolat

Az adatmodell harmadik fontos elemét a kapcsolatok jelentik. Kapcsolatnak nevezzük az egyedek közötti összefüggést, viszonyt.

Kapcsolattípusok:

- Egy–egy típusú kapcsolat esetén az egyik egyed minden egyes előfordulásának a másik egyed pontosan egy előfordulása tartozik.
- A következő csoportot az egy-sok típusú kapcsolatok alkotják. Ezeknél az egyik egyed minden előfordulásához a másik egyed több előfordulása tartozhat.
- A kapcsolatok legáltalánosabb formáját a sok-sok kapcsolatok jelentik. Sok-sok kapcsolat esetén mindkét egyed előfordulásaihoz a másik egyed több előfordulása tartozhat.

## Relációs, objektum-relációs és NoSQL adatbázisok jellemzése.

### Relációs adatbázisok

A relációs adatmodell kidolgozása Codd nevéhez fűződik (1971). Azóta fontos szerepet játszik az
adatbázis kezelők alkalmazásában.

A relációs modell előnyei:

1. A relációs adatszerkezet egyszerűen értelmezhető a felhasználók és az alkalmazás készítők számára is, így ez lehet közöttük a kommunikáció eszköze.
2. A logikai adatmodell relációi egy relációs adatbázis kezelő rendszerbe módosítások nélkül átvihetők. Az egyes relációkat egyedi névvel látjuk el. A relációk oszlopaiban azonos mennyiségre vonatkozó adatok jelennek meg. Az oszlopok névvel rendelkeznek, melyeknek a reláción belül egyedieknek kell lenniük, de más relációk tartalmazhatnak azonos nevű oszlopokat. A reláció soraiban tároljuk a logikailag összetartozó adatokat. A reláció sorainak sorrendje közömbös, de nem tartalmazhat két azonos adatokkal kitöltött sort.

### Objektum-relációs adatbázisok

Objektum-relációs elv azt jelenti, hogy: Belül minden relációsan működik. Erre egy ráépülő rétegként alakítják ki az objektum-orientált felületet. Az objektum-relációs modellek az alap relációs modellt egészítik ki többek között a viselkedés leírására szolgáló eszközökkel. A tervező specifikálni tudja mind a sokszorosan összetett objektumok szerkezetét, mind az ezeken az objektumokon alkalmazható műveleteket. Az objektumok az OO programozási nyelvekben tranziensek a futás befejeztével törlődnek. Az objektumok az ODMS-ekben perzisztensek, eltárolódnak, később kinyerhetőek és megoszthatóak más programokkal.

### NoSQL adatbázisok

A NoSQL adatbázisok nem táblákban tárolják az adatokat, és általában nem használnak SQL nyelvet lekérdezésre. A legtöbb NoSQL adatbázis szerver erősen optimalizált írás és olvasás műveletekre, míg ezen túl nem sok műveletet támogatnak. A jobb sebesség és a skálázhatóság érdekében olyan adatszerkezeteket használnak tárolásra, mint a kulcs-érték párok, gráfok, dokumentum-adatbázisok vagy oszlopcsaládok. Leginkább a big data-ban és a real-time web alkalmazásokban használatosak.

## A funkcionális függés fogalma.

### Funkcionális függőség

Funkcionális függőség, ha egy rendszerben szereplő egyik tulajdonságtípus bármely értékéhez egy
másik tulajdonságtípusnak csakis egy értéke rendelhető hozzá.

## Koncepcionális adatbázis-tervezés, az ER modell és leképezése relációs modellre.

### A koncepcionális adatmodellek tervezés lépései

A koncepcionális adatmodellek tervezés lépései:

1. a követelményrendszer felállítása és analízise
2. az adatbázis koncepcionális sémájának létrehozása: a koncepcionális séma a felhasználók adatkövetelményeinek egy tömör leírása
3. az adatbázis tényleges megvalósítása: ezt a lépést logikai tervezésnek vagy az adatmodell leképezésének nevezzük
4. fizikai tervezés: megadjuk az adatbázis állományainak belső tárolási szerkezetét, indexeit, elérési útjait és állományszervezési módjait

### ER modell

Az ER modell az adatokat, mint egyedeket, kapcsolatokat és attribútumokat írja le. Az ER modell által kezelt alapvető objektum az egyed, amely a valós világnak egy olyan darabja, amely önálló léttel bír.

Minden egyednek vannak attribútumai ezek az őt leíró tulajdonságok. Az egyedeket leíró attribútumértékek fogják alkotni az adatbázisban tárolt adatok nagy részét.

### Az ER séma leképezése relációs sémára

Az ER séma leképezése relációs sémára:

1. Erős egyedtípusok leképezése
2. Gyenge egyedtípusok leképezése
3. Bináris 1:1 számosságú kapcsolattípusok leképezése
4. Bináris 1: N számosságú kapcsolattípusok leképezése
5. Bináris M:N számosságú kapcsolattípusok leképezése
6. Többértékű attribútumok leképezése
7. Az n-ed fokú kapcsolattípusok leképezése

## Az SQL elemei: DDL, DML, DCL, egyszerű lekérdezések és táblák összekapcsolása.

### DDL- Data Definition Language:

A DBA és adatbázis tervezők használják azért, hogy az adatbázis koncepcionális sémáját meghatározzák. Az SQL DDL nyelve ad eszközöket a tartománymegszorítás, kulcsmegszorítás és egyéb (not null, unique stb.) kényszerítésre.

### DML - Data Manipulation Language:

Arra használjuk, hogy az adatbázisból való keresést, illetve az adatbázis frissítését specifikáljuk. A DML utasítások beágyazhatóak olyan általános célú programozási nyelvekbe mint, C, C++, JAVA.

### DCL - Data Control Language:

A DCL nyelv egy, az adatbázisok hozzáférésének szabályozásához használatos nyelv. DCL parancsok például a GRANT és a REVOKE.
