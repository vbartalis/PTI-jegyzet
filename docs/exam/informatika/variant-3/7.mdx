---
sidebar_position: 7
---

import URISvg from "./img/7-URI.svg";

# 7. Tétel: Web

## A web működésének alapjai.

A Web alapötlete eredetileg az alábbi
sarokköveken alapul:

- Erőforrások azonosítása globális azonosítókkal (URI-kkal)
- Kliens-szerver modell
- Hiperszöveg jelölőnyelv (HTML)

:::info Világháló, Web (World Wide Web)

Információs tér, melynek (erőforrásoknak nevezett) lényeges elemeit URI-k azonosítják.

:::

:::info Erőforrás (resource)
Bármi, ami azonosítható egy URI-val.

**Információ erőforrás**: Azzal a tulajdonsággal rendelkező erőforrás, hogy minden lényeges jellemzője továbbítható egy üzenetben.

:::

:::info Egységes erőforrás-azonosító (URI)
A Weben használt globális azonosító.
:::

:::info Reprezentáció (representation)
Erőforrás állapotról információkat kódoló adatok.
:::

:::info Tartalomegyeztetés (content negotiation)
Egy erőforráshoz több reprezentáció kínálása és ezek közül a legmegfelelőbb kiválasztása, amikor egy reprezentációt kell szolgáltatni.
:::

:::info Hivatkozás-feloldás (dereferencing)
Egy URI használata a hivatkozott erőforrás eléréséhez.
:::

:::note Megjegyzés
Az elérésnek számos formája van, köztük az erőforrás egy reprezentációjának letöltése, létrehozása, módosítása, vagy az erőforrás néhány vagy összes reprezentációjának törlése.
:::

:::info Web ágens (web agent)
A Weben egy személy, entitás vagy folyamat nevében cselekvő személy vagy szoftver.
:::

:::tip Példa
Keresőrobot (web crawler)
:::

:::info Felhasználói ágens (user agent)
A web ágensek egy fajtája, egy személy nevében cselekvő szoftver.
:::

:::tip Példa
Webböngésző
:::

**Azonosítás**:

- Az erőforrások azonosítása URI-knak nevezett globális azonosítókkal történik.

**Kölcsönhatás**:

- A web ágensek szabványos protokollok segítségével kommunikálnak, melyek üzenetcserén alapulnak.
  - A web protokollok közé tartozik például a HTTP, HTTPS és WebDAV.
- Egy üzenet tartalmazhat adatokat valamint metaadatokat az erőforrásról, az üzenet adatokról és magáról az üzenetről.

**Adatformátumok**:

- A protokoll korlátozza az átvihető reprezentáció adatok és metaadatok formátumát.
- A Web maga nem korlátozza a tartalomszolgáltatók által használható adatformátumokat.
  - Ahhoz, hogy egy adatformátum egyaránt használható legyen két fél között, a két félnek (egy ésszerű mértékig) meg kell állapodni annak szintaxisában és szemantikájában.

![Web Architektúra](./img/7-web_architektura.png)

## Web szabványok és szabványügyi szervezetek.

### Web szabványok

Egy szabvány egy olyan dokumentum, mely követelményeket, előírásokat, irányelveket vagy jellemzőket fogalmaznak meg,
melyek következetesen használhatók annak biztosítására, hogy anyagok, termékek, folyamatok és szolgáltatások megfeleljenek a rendeltetésüknek.

Eredetünk szerint a szabványoknak három fajtája van:

- De facto szabványok
- De jure szabványok
- Önkéntes közmegegyezéses szabványok

:::info De facto szabványok
A gyakori használatból vagy a piaci elfogadottságból származnak.
:::
:::tip Példa
QWERTY billentyűzetkiosztás, TeX, PDF (2008 előtt).
:::

:::info De jure szabványok
Helyi, állami és/vagy nemzetközi szintű szabályozók által kötelezőként előírt szabványok.
:::
:::tip Példa
Nemzetközi Mértékegységrendszer (SI), PDF (2008-tól).
:::

:::info Önkéntes közmegegyezéses szabványok
Különböző magánintézmények (például szakmai egyesületek és szervezetek, akkreditált szabványügyi szervezetek és ipari konzorciumok) által meghatározott szabványok.
:::
:::tip Példa
Az Internet protokollkészletet (közismert nevén TCP/IP), HTML, CSS.
:::

#### Nyílt szabvány

A nyílt szabvány olyan szabvány, amely nyíltan hozzáférhető és bárki által használható. Előfeltétele továbbá a nyílt licenc, a diszkrimináció-mentesség és a bővíthetőség. Jellemzően bárki részt vehet a fejlesztésben. Nincs egységes definíció, és az értelmezések a használat függvényében változnak.

:::tip Példa

- OpenStand: The Modern Paradigm for Standards (IEEE, ISOC, IETF, IAB, W3C, …) https://open-stand.org/
- Open Standards Requirement for Software (Open Source Initiative) https://opensource.org/osr/

:::

### Szabványügyi szervezetek

Az alábbi szervezetek felelnek web szabványokért:

- Ecma International https://www.ecma-international.org/
- International Organization for Standardization (ISO) https://www.iso.org/
- Internet Engineering Task Force (IETF) https://www.ietf.org/
- Unicode Consortium https://unicode.org/consortium/consort.html
- Web Hypertext Application Technology Working Group (WHATWG) https://whatwg.org/
- World Wide Web Consortium (W3C) https://www.w3.org/
- …

#### Internet Assigned Numbers Authority (IANA)

Az Internet működésének alapjául szolgáló kódok és számok kiosztását koordinálja. https://www.iana.org/

- A DNS-gyökérzóna felügyelete, az .int és .arpa felső szintű tartományok üzemeltetése.
- Az IP-címek kiosztásának globális koordinálása.
- Nyilvántartja a különféle Internet protokollokhoz használt kódokat és számokat.

:::caution Figyelem
Az **IANA** egy _funkció_, melyet jelenleg egy nonprofit cég, az **Internet Corporation for Assigned Names and Numbers** (ICANN) működtet.
:::

#### Internet Engineering Task Force (IETF)

Internet szabványokat fejlesztő nemzetközi szabványügyi szervezet.

- Az IETF fejleszti például az Internet protokollkészletet (közismert nevén TCP/IP).
- Nincs formális tagság, sem tagsági díj, bárki számára nyílt a részvétel lehetősége.
- A szakmai munka munkacsoportokban történik.

:::note Megjegyzés
Az Internet szabványokhoz kötődő specifikációkat az **RFC** dokumentumsorozatban publikálja.
:::

##### RFC

- Az RFC sorozat az Internetről szóló műszaki és szervezeti dokumentumokat tartalmaz.
- Az RFC dokumentumsorozat 1969-ben indult az ARPANET projekt részeként.
- Az RFC Editor szerkeszti, adja ki és katalogizálja az RFC-ket. https://www.rfc-editor.org/
- Eredet szerint az RFC sorozatot négy folyamra osztják:

  - Az Internet Engineering Task Force (IETF) folyam
  - Az Internet Architecture Board (IAB) folyam
  - Az Internet Research Task Force (IRTF) folyam
  - A független beadványok folyama

- Minden RFC-t egy szám azonosít.
- Minden RFC elérhető ASCII szövegként.
- A kiadott RFC-k soha nem módosulnak.
- A különféle hibákat hibajegyzékek javítják.
- Változtatások egy javított RFC írásával és kiadásával is eszközölhetők.

#### World Wide Web Consortium (W3C)

A W3C egy nemzetközi közösség, ahol tagszervezetek, főállású alkalmazottak és a nyilvánosság munkálkodnak együtt webszabványok fejlesztésén. A W3C küldetése a web lehetőségeinek maximális kiaknázása.

A W3C ajánlásoknak nevezett, webtechnológiákat meghatározó és webszabványoknak számító dokumentumokat publikál.

- A szabványok fejlesztése a Nyílt Szabványok Alapelveinek megfelelően történik.

A W3C tervezési alapelvei:

- Web mindenkinek
- Web mindenhol

:::info Web mindenkinek
A web elérhető kell, hogy legyen mindenki számára, a hardverektől, szoftverektől, hálózati infrastruktúrától, anyanyelvtől, kultúrától, földrajzi elhelyezkedéstől, vagy a fizikai vagy szellemi képességektől függetlenül.
:::

:::note Megjegyzés
Kapcsolódó fogalmak: **akadálymentesítés** (web accessibility), **nemzetköziesítés** (internationalization)
:::

:::info Web mindenhol
A web elérhető kell, hogy legyen a legkülönfélébb eszközökről.

:::

:::tip Példa
Mobiltelefonok, okostelefonok, PDA eszközök, háztartási készülékek, …

:::

<details>
  <summary>Néhány mérföldkő</summary>
  <div>
1996 október: PNG (Portable Network Graphics) Specification Version 1.0 https://www.w3.org/TR/REC-png-961001

1996 december: Cascading Style Sheets, level 1 https://www.w3.org/TR/REC-CSS1-961217

1998 február: Extensible Markup Language (XML) 1.0 https://www.w3.org/TR/1998/REC-xml-19980210

1998 április: Mathematical Markup Language (MathML) 1.0 Specification https://www.w3.org/TR/1998/REC-MathML-19980407/

1998 október: Document Object Model (DOM) Level 1 Specification https://www.w3.org/TR/REC-DOM-Level-1/

1999 november: XSL Transformations (XSLT) Version 1.0 https://www.w3.org/TR/1999/REC-xslt-19991116

1999 december: HTML 4.01 Specification https://www.w3.org/TR/html401/

2000 január: XHTML 1.0: The Extensible HyperText Markup Language https://www.w3.org/TR/2000/REC-xhtml1-20000126/

2001 május: XHTML 1.1 - Module-based XHTML https://www.w3.org/TR/2001/REC-xhtml11-20010531/

2004 október: XML Schema https://www.w3.org/TR/xmlschema-0/ https://www.w3.org/TR/xmlschema-1/ https://www.w3.org/TR/xmlschema-2/

2011 június: Cascading Style Sheets Level 2 Revision 1 (CSS 2.1) Specification https://www.w3.org/TR/CSS2/

2012 június: Media Queries https://www.w3.org/TR/2012/REC-css3-mediaqueries-20120619/

2011 szeptember: Selectors Level 3 https://www.w3.org/TR/2011/REC-css3-selectors-20110929/

2014 október: HTML5 - A vocabulary and associated APIs for HTML and XHTML https://www.w3.org/TR/2014/REC-html5-20141028/

2019 december: WebAssembly Core Specification https://www.w3.org/TR/wasm-core-1/

2020 április: Web of Things (WoT) Architecture https://www.w3.org/TR/wot-architecture/

2021 január: WebRTC 1.0: Real-Time Communication Between Browsers https://www.w3.org/TR/webrtc/

2022 április: Media Queries Level 3 https://www.w3.org/TR/mediaqueries-3/

  </div>
</details>

Jelenleg 472 tagszervezete van a világ minden részéről (2022. szeptember 5.)
:::tip Példa
Adobe, Amazon, Apple, CERN, Google, IBM, Intel, Meta, Microsoft, SZTAKI, …

:::

A munkát az alábbi anyaintézmények koordinálják:

- MIT/CSAIL (USA), ERCIM (Franciaország), Keio University (Japán), Beihang University (Kína)

:::note W3C Chapters
A W3C tevékenységéhez kapcsolódó területileg szerveződő közösségek
:::

A fejlesztést munkacsoportok végzik.
A munkacsoportok által előállított eredmények többek között szakmai jelentések, tesztkészletek és nyílt forrású szoftverek.
A munkacsoportok a szóban forgó terület szakértőiből állnak, akik az alábbiak lehetnek:

- W3C alkalmazott,
- egy tagszervezetet képviselő egyén (általában egy tagszervezet alkalmazottja),
- egy meghívott szakértőként közreműködő egyén.

:::note Részvétel
Nyitott a részvétel lehetősége a nyilvánosság számára
:::

#### Web Hypertext Application Technology Working Group (WHATWG)

A Web fejlődése iránt elkötelezett közösség, mely böngészőkben implementálható szabványokat fejleszt.

2004-ben alapították az Apple, a Mozilla Foundation és az Opera Software programozói, akik elégedetlenek voltak a W3C a HTML fejlesztésére irányuló tevékenységével.

Működését az irányítócsoport (Steering Group) koordinálja, melynek tagjai az Apple, Google, Microsoft és a Mozilla.

Nyitott a részvétel lehetősége a nyilvánosság számára.

Szabványok:

- DOM https://dom.spec.whatwg.org/
- Fullscreen API https://fullscreen.spec.whatwg.org/
- HTML https://html.spec.whatwg.org/
- URL https://url.spec.whatwg.org/
- XMLHttpRequest https://xhr.spec.whatwg.org/
- …

## URI-k és felépítésük.

### Egységes erőforrás-azonosító (uniform resource identifier) (URI)

Absztrakt vagy fizikai erőforrást azonosító tömör karaktersorozat.

- Egy erőforrás nem feltétlenül érhető el a Weben.
- URI-kat hozzá lehet rendelni akár a tárgyi világ objektumaihoz és fogalmakhoz is.

Minden URI egy sémanévvel kezdődik, melyet egy `:` karakter választ el a séma-specifikus résztől.

- A séma-specifikus rész szintaxisát és jelentését sémaspecifikációk határozhatják meg bizonyos korlátok között.

:::note Megjegyzés
Az URI-sémákat (is) adminisztráló szerv: Internet Assigned Numbers Authority (IANA)
:::

Közismert URI sémák:

- `file`
- `http/https`
- `mailto`
- `about`

:::info Hivatkozás-feloldás (dereferencing)
Az URI által azonosított erőforráshoz való hozzáférést jelenti.

Ez leggyakrabban az erőforrás egy reprezentációjának letöltését jelenti.
:::

Az URI két fő típusa a következő:

- Uniform Resource Locator (URL)
- Uniform Resource Name (URN)

:::info Uniform Resource Locator (URL)
**Egységes erőforrás-helymeghatározó**. Az erőforrások azonosítása az elérés módjával.

- Megadja az objektum helyét szabályozott és strukturált formában. Ez lehetővé teszi az objektum egyedi azonosítását. Az objektum helyének megváltoztatása azonban, mondjuk egy szerverváltás miatt, nem végezhető el automatikusan.
- Az URL-ek az URI-k egy részhalmaza. Minden URL URI, de minden URI nem URL.

:::

:::tip Példa

`mailto:myname@webpage.com` & `ftp://webpage.com/download.jpg`

:::

:::info Uniform Resource Name (URN)
**Egységes erőforrás-név**. Erőforrások helytől független tartós azonosítása.

- Megadja az objektum nevét, amely nem feltétlenül egyedi. Az objektum elnevezésére nincs közös, univerzális szabvány. Ezért ez a módszer az objektumok egyedi azonosítására nem vált be.

:::
:::tip Példa

`urn:isbn:00934563` azonosít egy könyvet az egyedi ISBN száma alapján.

:::

A többi típus a következő:

- Uniform Resource Characteristics (URC)
- Data URI

:::info Uniform Resource Characteristics/Citations (URC)
**Egységes erőforrás-jellemzők/citációk**.
Olyan alapvető metaadatokat ad meg az erőforrásról, amelyeket az ember is megérthet, és amelyeket egy gép is elemezhet.

Az URC-ket **soha nem alkalmazták**, és nem is annyira népszerűek, de az alapkoncepciók befolyásolták az olyan jövőbeli technológiákat, mint az RDF.
:::

:::info Data URI
Az adatok közvetlenül elhelyezhetők egy egységes erőforrás-azonosítóban ahelyett, hogy megadnánk a helyét (URL) és a nevét (URN). Az adat URI lehetővé teszi mindenféle objektum beágyazását egy weboldalon belül. Nagyon hasznos a gyakran használt képek vagy sok kis méretű (32×32 pixelnél kisebb) kép betöltéséhez.
:::

<URISvg />

### URI-k felépítése

URI-kban megengedett **karakterek**:

- Fenntartott karakterek az alábbiak:
  - `:`, `/`, `?`, `#`, `[`, `]`, `@`, `!`, `$`, `&`, `'` , `(`, `)`, `\*` , `+`, `,`, `;`, `=`
    - Határolójelként használt karakterek
- Nem fenntartott karakterek:
  - `A`, …, `Z`, `a`, …, `z`
  - `0`, …, `9`
  - `-` , `.`, `\_`, `~`

A specifikáció nem határoz meg karakterkódolást

:::info Százalékos kódolás (percent-encoding)
Nem megengedett karakterek használatához vagy fenntartott karakterek speciális jelentésének elnyomásához.

- Tekintsük a karaktert az adott karakterkódolásban ábrázoló oktettsorozatot.
- Az oktettsorozatot kódoljuk egy olyan karakterlánccal, melyben minden oktettet %HH módon ábrázolunk, ahol HH az oktett értékét reprezentáló két hexadecimális számjegy karakter.
  - Például a szóköz karaktert %20 módon kell kódolni.
  - Használhatóak az `A`, …, `F` és az `a`, …, `f` hexadecimális számjegy karakterek is.
  - URI-k összehasonlításánál nem számít, hogy hexadecimális számjegyként kis- vagy nagybetűk szerepelnek-e.

:::

:::tip Példa

- `file:///media/Movies/What's Up, Tiger Lily? (1966)/` ->
  `file:///media/Movies/What%27s%20Up%2C%20Tiger%20Lily%3F%20%281966%29/`

- UTF-8 karakterkódolást feltételezve:
  `http://www.w3.org/People/Dürst/` ->
  `http://www.w3.org/People/D%C3%BCrst/`

:::

#### URI szintaxis

Hierarchikus felépítés.

- A komponensek felsorolása balról jobbra haladva fontosság szerint csökkenő sorrendben történik.

Általános szintaxis:
`séma ':' hierarchikus-rész ['?' lekérdezés] ['#' erőforrásrész]`

A hierarchikus rész egy autoritás (authority) és egy útvonal (path) komponenst tartalmazhat, szintaxisa:

- `// autoritás útvonal` vagy `útvonal`

Ha _van autoritás komponens_, akkor az _útvonal üres_ kell legyen _vagy_ a `/` karakterrel kell kezdődjön.

Ha _nincs autoritás komponens_, akkor az útvonal nem kezdődhet két `/` karakterrel.

![URI-schema](./img/7-URI-schema.png)

:::info Autoritás komponens
Nevét onnan kapta, hogy fennhatósága alá tartozik az URI további része által meghatározott névtér.

Szintaxisa: `[userinfo '@'] host [':' port]`

Az URI sémák meghatározhatnak egy alapértelmezett portot.

- Például a http sémánál 80 az alapértelmezés.

:::

:::info Útvonal komponens

- Útvonal részek `/` karakterekkel elválasztott sorozata, amely lehet üres
- Az első `?` vagy `#` karakterig, ezek hiányában pedig az URI végéig tart.
- Az _állományrendszerekben_ megszokott módon használhatóak útvonal részként `.` és `..`.

:::

:::info Lekérdezés komponens

- A `?` karakter jelzi az elejét, a `#` karakterig, annak hiányában pedig az URI végéig tart
- Nem hierarchikus adatokat tartalmaz
- Gyakran név `=` érték formájú, `&` karakterekkel elválasztott név-érték párokat tartalmaz.
  - A http és https URI sémák esetében ez űrlap adatok továbbítására szolgál (application/x-www-form-urlencoded kódolás).

:::

:::info Erőforrásrész-azonosító

- A `#` karakter jelzi az elejét, az URI végéig tart.
- Lehetővé teszi egy másodlagos erőforrás közvetett azonosítását egy elsődleges erőforrásra történő hivatkozáson keresztül.
  - A másodlagos erőforrás lehet például az elsődleges erőforrás egy része.
- Jelentését az elsődleges erőforrás elérése során kapott lehetséges reprezentációk határozzák meg, ezek médiatípusa.
  - A média típusok megszorításokat szabhatnak az erőforrásrész-azonosító formájára, meghatározhatják az így azonosított másodlagos erőforrások jelentését.
- Hivatkozás-feloldás során mindig eltávolításra kerül.
- A séma specifikációk olyan URI szintaxist kell, hogy meghatározzanak, melynek csak abszolút (erőforrásrész-azonosítót nem tartalmazó) URIk felelnek meg.
  - Nem definiálnak erőforrásrész-azonosító szintaxist vagy használatot, tekintet nélkül arra, hogy az a sémán keresztül azonosítható erőforrásokra alkalmazható-e.

:::

:::info Erőforrásrész-azonosító jelentése
`text/html` média típus:

- Az erőforrásrész azonosító a dokumentum adott részét jelenti vagy állapot információt szolgáltat szkriptek számára.

`application/xml`, `text/xml` és `*/*+xml` média típusok:

- Az utóbbiba beleértendők például: `application/xhtml+xml`, `image/svg+xml`, `model/x3d+xml`, …

:::
:::tip Példa

- Például a https://www.w3.org/blog/news/#w3c_footer URI esetén az erőforrásrész-azonosító a `w3c_footer` azonosítójú elemet jelenti.
- Például a https://www.youtube.com/watch?v=w0ffwDYo00Q#t=77 URI esetén az erőforrásrész-azonosító azt jelzi, hogy mely _pozíción_ kell elkezdeni a _videó lejátszását_ (a 77. másodperctől).
- Például a https://www.w3.org/TR/xml/#sec-bibliography URI esetén az erőforrásrész-azonosító a `sec-bibliography` azonosítójú elemet jelenti a dokumentumban.

:::

:::info Abszolút URI
Olyan URI, amely nem tartalmaz erőforrásrészazonosítót.

- Bázis URI-ként csak abszolút URI használható.

:::
:::info URI-hivatkozás
URI vagy relatív hivatkozás.

:::
:::info Relatív hivatkozás
kb. egy URI séma-specifikus része, vagy annak egy megfelelő végszelete (lehet akár az üres karakterlánc is).

- A „relatív URI” kifejezést a specifikáció egyáltalán nem használja!
- Míg egy URI mindig a használat környezetétől függetlenül azonosít egy erőforrást, egy relatív hivatkozás egy adott környezetben értelmezett.
- Egy úgynevezett bázis-URI alapján URI-vá lehet feloldani.
- A relatív hivatkozások feloldásához egy algoritmust ír le a specifikáció.

:::

## HTTP: kérések és válaszok felépítése, metódusok, állapotkódok, tartalomegyeztetés, sütik.

### Hypertext Transfer Protocol (HTTP)

Állapotnélküli alkalmazásszintű kérés/válasz protokollok egy családja, melyek egy közös általános interfésszel, kiterjeszhető szemantikával és önleíró üzenetekkel teszik lehetővé a rugalmas interakciót hálózati alapú hiperszöveg információs rendszerekkel.

### Jellemzők

:::note Egységes interfész
Egységes interfészt biztosít erőforrásokkal történő interakcióhoz olyan üzenetek küldése révén, melyek reprezentációkat manipulálnak vagy továbbítanak.

:::
:::note A kliens-szerver modellen alapuló kérés/válasz protokoll
Kliensek és szerverek közötti üzenetcserével működik.

:::
:::note Állapotnélküli protokoll
Minden egyes kérés jelentése a többiétől külön értelmezhető.

:::
:::note Kiterjeszhető
A HTTP számos általános kiterjesztési pontot határoz meg, melyek révén új egy verzió kiadása nélkül vezethetők be képességek a protokollba, mint például metódusok, állapotkódok vagy mezők.

:::

### Fogalmak

:::info Erőforrás
Egy HTTP kérés célja, melyet egy URI azonosít.

:::

:::info Reprezentáció

- Olyan információ, mely egy adott erőforrás múltbeli, jelenlegi vagy kívánt állapotát hivatott tükrözni.
- Átvihető a protokollon keresztül.
- Reprezentáció metaadatokból és reprezentáció adatokból áll.
- Egy erőforrás több olyan reprezentációval is rendelkezhet vagy pedig képes lehet ilyenek előállítására, melyek az erőforrás jelenlegi állapotát hivatottak tükrözni.

:::

:::info Tartalomegyeztetés (content negotiation)
Egy mechanizmus egy bizonyos kérés kielégítéséhez a legmegfelelőbb erőforrás reprezentáció kiválasztásához és szolgáltatásához, melyet akkor alkalmaznak, amikor az erőforrásoknak több alternatív reprezentációja lehet.

:::

:::info Kapcsolat
A HTTP egy kliens/szerver protokoll, mely egy megbízható szállítási vagy viszony rétegbeli kapcsolat fölött működik.

:::

:::info Üzenet
A HTTP egy állapotnélküli kérés/válasz protokoll üzenetek egy kapcsolaton keresztül történő váltásához.

- Egy üzenet általában egy kérés vagy egy válasz. (Azonban például a HTTP/2 kapcsolatvezérlő üzeneteket is használ.)

:::

:::info Küldő/fogadó
Egy adott üzenetet elküldő vagy fogadó tetszőleges implementáció.

:::

A kliens és a szerver olyan szerepek, melyet egy adott kapcsolatnál töltenek be programok. Ugyanaz a program kliens és szerver is lehet különböző kapcsolatoknál.

:::info Kliens
Egy szerverrel egy vagy több HTTP kérés küldése céljából kapcsolatot létrehozó program.

:::

:::info Szerver
Egy program, mely kapcsolatokat fogad el abból a célból, hogy HTTP kéréseket szolgáljon ki HTTP válaszok küldésével.

:::
:::info Felhasználói ágens (user agent)
Egy HTTP kérést kezdeményező program.

- Például böngésző, keresőrobot, parancssori eszköz (például curl, HTTPie), háztartási gép, firmware frissítő szkript, mobil alkalmazás, …
- Felhasználói ágensnek lenni nem jelenti azt, hogy egy emberi felhasználó kezeli a programot a kérés időpontjában.

:::
:::info Eredet szerver (origin server)
Egy program, mely hiteles válaszokat tud létrehozni egy adott cél erőforráshoz.

:::
:::info Közvetítő (intermediary)
Lehetővé teszik kérések kapcsolatok egy láncán keresztül történő kiszolgálását.
-A közvetítőknek a következő három szokásos formája van: proxy, átjáró, alagút.

:::

### Üzenet absztrakció

Egy üzenet általánosan a következőkből áll:

- Vezérlő adatok
- Fejléc szakasz
- Tartalom
- Lezáró szakasz

Az üzeneteket önleírónak szánják, azaz minden, amit egy fogadónak tudnia kell az üzenetről, megállapítható a (dekódolt) üzenet vizsgálatával.

#### Vezérlő adatok

Az üzenetek az elsődleges céljukat leíró vezérlő adatokkal kezdődnek.

- **Kérésekben** a vezérlő adatok a metódust, a kérést célt és a protokoll verziót foglalják magukban.
- **Válaszokban** a vezérlő adatok az állapotkódot, az opcionális indok frázist és a protokoll verziót foglalják magukban.

Minden HTTP üzenetnek van protokoll verziója.

#### Fejléc szakasz

A tartalom előtt küldött vagy fogadott mezőket fejlécmezőknek (vagy informálisan egyszerűen fejléceknek) nevezzük.

Egy üzenet fejléc szakasza fejléc mezősorok egy sorozatából áll.

#### Tartalom

A HTTP üzenetek egy teljes vagy részleges reprezentációt hordozhatnak az üzenet tartalmaként.

A tartalom átvitele egy bájtfolyamként történik a fejléc szakasz után.

A `Content-Type` és a `Content-Encoding` fejlécmezők által meghatározott formátumban és kódolásban van.

##### Tartalom szemantika

A tartalom célját egy kérésben a metódus szemantika határozza meg.

- Például egy reprezentáció egy POST kérés tartalmaként a cél erőforrás által feldolgozandó információkat ábrázol.

Egy válaszban a tartalom célját a kérés metódusa, az állapotkód és a tartalmat leíró válasz mezők határozzák meg.

- Például egy GET kérésre adott 200 (OK) állapotkódú válasz a cél erőforrás az üzenet létrehozásának pillanatában megfigyelhető aktuális állapotát ábrázolja.

#### Lezáró szakasz

A tartalom után küldött vagy fogadott mezőket lezáró mezőknek (vagy informálisan egyszerűen lezáróknak) nevezzük.

A lezáró mezők ellenőrző összegek, digitális aláírások, kézbesítési metrikák vagy utófeldolgozási állapot információk továbbítására használhatók.

Egy üzenet lezáró szakasza lezáró mezősorok egy sorozatából áll.

A lezáró mezőket a fejlécmezőktől elkülönítve ajánlott feldolgozni és tárolni.

##### Mezők

## A web jelölőnyelvei: XML és HTML dokumentumok felépítése.

## Stíluslap nyelvek.

## JSON.

## További információk

https://arato.inf.unideb.hu/jeszenszky.peter/download/webtech/presentations/hu/
