# 1. Tétel: Valószínűségi eloszlások; Adatszerkezetek

## Diszkrét és folytonos valószínűségi eloszlás fogalma. 

:::info Diszkrét eloszlás
- Diszkrétnek nevezzük azokat a valószínűségi változókat, ami **megszámlálhatóan sok értéket** vesznek fel.
- Véges sok vagy végtelen, de fel tudjuk sorolni az értékeket.
- Ekkor az eloszlásfüggvény lépcsőzetes lesz.
- Minden számnál annyit ugrik, mint az adott szám valószínűsége.
- Binomiális, Poisson
:::
:::info Folytonos eloszlás
- Folytonosnak nevezzük azokat a valószínűségi változókat, melyek folytonos mennyiségeket mérnek.
- Pl: idő
- Ha az `X` valószínűségi változó folytonos, akkor `A` és `B` között **bármilyen valós értéket felvehet**.
- Egyenletes, Exponenciális, Normális
:::

## Nevezetes eloszlások: binomiális, Poisson, egyenletes, exponenciális, normális.
- A diszkrét eloszlású valószínűségi változó csak diszkrét, definiált értékeket vehet fel.
- A folytonos eloszlású valószínűségi változó végtelen sok értéket vehet fel.

Diszkrét:
- Binomiális
- Geometriai
- Poisson

Abszolult folytonos:
- Exponenciális
- Egyenletes
- Normális

### Binomiális eloszlás
- A binomiális eloszlás egy diszkrét eloszlás.
- Esetén az `X` **korlátos**, tehát van maximum értéke.
- Az `X` valószínűségi változó
    - Eseményekhez rendel hozzá számokat
    - Pl: 2 balesetes nap van egy héten, X = 2
- A `k` maga a mennyiség, amit `n`-ből választottunk
    - Pl: 2
- Az `n` a minta száma
    - Pl: egy héten mennyi van, n = 7
- A `p` a valószínűség
    - Pl: 30 nap alatt átlag 12 van, 12/30 = 0,4


---

Dobjunk fel egy érmét $n$–szer egymás után. A fejek vagy
írások számának eloszlása ún. binomiális eloszlás. Az $X$
v.v. binomiális eloszlást követ, ha 
$$
P(X = k) = \binom{n}{k}p^{k}(1-p)^{n-k}, \space\space\space\space\space k = 0,1,...,n,
$$
ahol $n \in \mathbb{N}$ és $p \in [0, 1]$ paraméterek. Jelölés: $Bi(n, p)$.

$X$ várható értéke és szórásnégyzete:
$$
E(X) = np, \space\space\space\space\space D(X)^{2} = np(1-p)
$$

#### Mikor használunk binomiális eloszlást?
$n$ darab véletlen kísérletet végzek, mindegyik a többitől
függetlenül $p$ valószínűséggel sikeres.

Legyen $X = a$ sikeres kísérletek száma. Ekkor $X$ eloszlása
binomiális eloszlású $n, p$ paraméterekkel.

Például: feldobok 10 érmét, hány lesz ebből fej, egy betegség ellni
gyógyszerkísérletnél hányan gyógyulnak meg, egy processzor
magján hány jó mag van.

### Poisson eloszlás

- A poisson eloszlás egy diszkrét eloszlás.
- Esetén az X nem korlátos, tehát nincs maximum értéke.
- Az X valószínűségi változó
    - Pl: 2 balesetek száma van egy héten, X = 2
- A λ az eloszlás várható értéke
    - Pl: hány baleset van egy héten, ha 30 naponta 12 baleset van.
        - 12/30 = 0,4
        - Tehát egy héten:
            - 0,4 * 7 = 2,8

---

Ritka események, pl. sajtóhibák száma egy lapon, meghibásodások száma egy gépnél, mazsolák egy kalácsban, eloszlásának jellemzésére szolgál. Az X v. v.
Poisson eloszlást követ, ha
$$
P(X = k) = \frac{\lambda^{k}}{k!}e^{-\lambda}, \space\space\space\space\space k = 0,1,2,...,
$$
hol $\lambda > 0$ paraméter. Jelölés: $Po(\lambda)$.

$X$ várható értéke és szórásnégyzete:
$$
E(X)=\lambda, \space\space\space\space\space D^{2}(X)=\lambda
$$

#### Mikor használunk Poisson eloszlást?
Amikor binomiálist használnák, de $n$ nagy $n\to \infty$, $p$ kicsi $n\to 0$ , de a várható érték állandó $np = \lambda$

Például: Budapesten a heti tűzesetek száma (sok helyen lehet tűz,
de a valószínűsége kicsi). Egy méter szövetanyagban a hibák
átlagos száma (sok helyen lehet hiba, de a valószínűség kicsi). Egy
webszerveren a percenkénti lekérdezések száma (sok lekérdezés van
de kicsi a valószínűsége, hogy pont ezt a szervert kérdezik).

### Egyenletes eloszlás
- Minden érték ugyanakkora valószínűséget vesz fel.
    - Pl: `A` az intervallum kezdete, ez a legkisebb érték, amit `x` felvehet. `B` pedig az intervallum vége, a legnagyobb érték, amit `x` felvehet.

---

Az egyik legtermészetesebb eloszlás az (egy halmazon
adott) egyenletes eloszlás. Pl.: gyakran mondjuk, hogy
dobjunk le egy pontot egyenletesen egy intervallumra.
Ez azt jelenti, hogy egy részintervallumba esés valószínűsége arányos a részintervallum hosszával.

Az $X$ egyenletes eloszlást követ az $[a, b]$ intervallumon,
ha sűrűségfüggvénye:
$$
f(x)= \left\{\begin{matrix}
\frac{1}{b-a} & ha\space a<x<b \\
0 & egyébként \\ 
\end{matrix}\right.
$$

Jelölés: $Uni(a, b)$.

$X$ várható értéke és szórásnégyzete:
$$
E(X) = \frac{a+b}{2}, \space\space\space\space\space D^{2}(X) = \frac{( b -a )^{2}}{12}
$$

#### Mikor használunk Egyenletes eloszlást?
Ha egy véletlen érték biztosan $a$ és $b$ érték közé esik, de semmilyen
más információ nem tudott róla, akkor $[a, b]$-n egyenletes eloszlást
kell használni. Jelölés: $Uni(a, b)$.

Például: Világutazó barátom részegen felhív és mikor fut be a hívás
egyneletes $[0, 24]$-en. Egy $1$ méter hosszú kötélnek van piros és kék
vége. Tökéletesen összeragasztom a két végét, hogy egy kört
kapjak, majd megpörgetem ezt a kört egy olló nyitott szárai között,
majd elcsattintom az ollót. Újra szétszedem a kötelet az
összeragasztásnál, akkor a piros végű darab hossza egyenletes
eloszású $[0, 1]$-en.

Eloszlásfüggvénye:
$$
F(x)=\left\{\begin{matrix}
0 & x \leq  a \\
\frac{x-a}{b-a} & a<x\leq b \\
1 & b<x \\
\end{matrix}\right.
$$


$X$ várható értéke és szórásnégyzete:
$$
E(X) = \frac{a+b}{2}, \space\space\space\space\space D^{2}(X) = \frac{( b -a )^{2}}{12}
$$


### Exponenciális eloszlás

- Az exponenciális eloszlás élettartamok, várakozási idők, általában egy esemény bekövetkezéséig eltelő véletlen időtartamok hosszának jellemzésekor szokott előkerülni.
- Ezzel összefügg, hogy értéke csak pozitív lehet.
- Legfontosabb tulajdonsága az örökifjúság.
- Exponenciális eloszlásnak nincs ,,memóriája”, a további várakozási esélyeket nem befolyásolja az, hogy már valamennyi időt vártunk.

---
#### Mikor használunk exponenciális eloszlást?
Olyan időintervallum hosszára, amikor várok valaminek a
bekövetkeztére sokszor használunk exponenciális eloszlást.

Például: Egy telefonközpontban két hívás közt eltelt idő. Egy
egyszerű alkatrész élettartama. Nukleáris bomlás

Az exponenciális eloszlás eloszlásfüggvénye:
$$
F(x) = \left\{\begin{matrix}
0 & ha\space x\leq 0 \\
1-e^{-\lambda x} & ha\space 0<x \\
\end{matrix}\right.
$$

$X$ várható értéke és szórása:
$$
E(X) = \frac{1}{\lambda}, \space\space\space\space\space D(X) = \frac{1}{\lambda}
$$


### Normális eloszlás

- A normális eloszlásnak van sűrűségfüggvénye (alakja haranggörbe), viszont eloszlásfüggvénye nincs.
- Ezért, bevezetünk egy speciális normális eloszlást, melynek a várható értéke `0`, a szórása pedig `1`.
- Ezt standard normális eloszlásnak nevezzük.
- Standard normális eloszlás sűrűségfüggvénye a **Gauss-görbe**.
- Jele:
    - Φ (fi)

---

A természetben egyik leggyakrabban eloforduló eloszlás, 
az alakja kapcsán gyakran harang–görbe eloszlásról beszélnek. Ennek elméleti alapja a központi határeloszlás
tétel, melyet szokás úgy interpretálni, hogy sok független, azonos eloszlású kis hatás összesítése (megfelelő
normálás után) normális eloszlást eredményez.

Az $X$ normális eloszlást követ, ha sűrűségfüggvénye:
$$
f(x) = \frac{1}{\sqrt{2\pi }\sigma }e^{-\frac{(x-m)^{2}}{2\sigma ^{2}}}, \space\space\space\space\space x\in\mathbb{R}
$$
ahol $m \in\mathbb{R}$ és $\sigma > 0$ paraméterek. Jelölés: $N (m, \sigma^{2})$.

$X$ várható értéke és szórásnégyzete (azaz a paraméterek jelentése):
$$
E(X) = m,\space\space\space\space\space D^{2}(X)=\sigma^{2}
$$

Az $N(0, 1)$ eloszlást standard normális eloszlásnak
nevezik.

-----------


## Adatszerkezetekkel kapcsolatos alapfogalmak: absztrakció (logikai és fizikai szint), absztrakt adatszerkezetek (homogén-heterogén, statikus-dinamikus, struktúra, műveletek). 
## Elemi adatszerkezetek: lista, verem, sor. 
## Halmaz, multihalmaz, mátrix. 
## Fák ábrázolása, keresések, bejárások, törlés, beszúrás.




## További információk

- https://www.math.u-szeged.hu/~barczy/KompStatElo4_BM_IM.pdf
- https://math.bme.hu/~lfarkas/2019-2020-2/vegyval/5e.pdf
- https://math.bme.hu/~lfarkas/2019-2020-2/vegyval/6e.pdf

- https://www.codecogs.com/eqnedit.php